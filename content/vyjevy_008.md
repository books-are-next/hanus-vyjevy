---
title: První výjev
contentType: prose
---

<section>

_(navazující)_

_kdosi se překrvil a rozcákal se po zdech  
jako když hodíš mísu s krví na zem  
srdce jak dobré víno přešlo mrazem  
stala se smrt, smrt rezavá jak povzdech_

</section>

<section>

_a toho hnisu, Bože, všude tolik hnisu  
tkáně se oddělily, viděli jsme kosti  
v takovou chvíli ztratí smysl ostych  
když nerozeznáš mozek od penisu_

</section>

<section>

_a schválně jsem pak začal nahlas zpívat  
falešně, ale nahlas, vlastně jsem to křičel  
namísto dirigentské hůlky kyčel_

</section>

<section>

_potom jsem ze střev složil nápis _Vivat!_  
a lebku, která nepraskla, jsem rozbil  
koroduj za nás, vyslyš naše hrozby_

</section>
