---
title: ''
contentType: prose
---

Dvacátý výjev

(hrobový)

> _brousila kosu o hrobový kámen_  
> jedla nás studené a zapíjela mízou  
> nás učiněné sloupem v jejím chrámě

> vypitá srdce drtila tak mírně  
> že nerušila krásná hejna hmyzu  
> nesoucí dopis trpělivé Smyrně

> vyhřezlé duše vdechla ústy k Ústům  
> opřela kosu o hrobový kámen  
> a zasedla ke stoletému půstu

Ty budeš moci v čirém bezpečí  
tam za tou smrtí, za tou skálou, za vším,  
svobodně trvat, navždy, bez řeči,  
životem nikdy neskonavším.

> Jiří Orten, _Po smrti_
