---
title: Dvacátý druhý výjev
contentType: prose
---

_(andělský)_

_koordináta — měsíc, prostor řeky —  
napjatá mezi uvozovky  
den, k selhání funkcí prostořeký  
jak ústa lovkyň_

_zavděčíš se mi krátkým spojem  
na plátna vcáklým paroxysmem  
a k ránu, to mě nejvíc dojme  
když proměním se v jízdné_

_bezstarostně si z mých žil utahuj  
Ondráši, smyčku kolem jícnu  
já se picnu_

_vidíš ty davy andělů tam u břehu?  
každý z nich má tvou podobiznu v dlaních  
a uvažuje skok: jsme odhodláni?_
