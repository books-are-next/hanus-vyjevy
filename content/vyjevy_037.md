---
title: Dvacátý devátý výjev
contentType: prose
---

_(manický)_

_proutkaři jedné řeči (která duní  
jak zvony pod zemí) a s copem místo proutku  
nacházíš cosi jako ucuknutí koutků  
v bezradně leknínové tůni_

_ze všech těch jambů jsi už epileptik  
znám lepší věci: jaro! kontemplovat  
křišťály! za oční víčka vytesávat lepty!  
zmagořit do krásy, ó, Bože, do nádhery hovad!_

_zpátky k té tůni… vidíš? je to leknín?  
ne…? — leklý lásky? — no, ale jsou pěkný  
jen škoda, žes je nenaučil plavat_

_to ta má hlava! krk k věšení (kravat)  
nuselský tendence a věnce, věnce, věnce  
…chci se ti schovat v podprsence_
