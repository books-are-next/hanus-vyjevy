---
title: Třicátý třetí výjev
contentType: prose
---

<section>

_(blíženecký)_

_jak pro samou tmu ve tmách padám přes exhorty  
a barokně _nic nejsem, ani stínu stín_  
všeliké slavné infinitivy se bortí  
_to be or_ atd._

</section>

<section>

_přes Břevnov na Braník, na druhou stranu, za zem snivců  
přes vlny negalantních konverzací  
jsem osmý trpaslík z mých prvních básniček  
na cestě k označovanému v jazykových znacích_

</section>

<section>

_v bolavém Znojmě bydlí Bůh a mnozí jiní spasitelé  
_Marie má se vracet_ v dcerách, v našich tělech  
Hiršal prý řekl Zábranové: _do šití?__

</section>

<section>

_stalo se v tramvaji a jistě v zelené  
Lucie krásně zpívá, _Taši delé_  
mé noci, dávno už nejste strašidelné_

</section>
