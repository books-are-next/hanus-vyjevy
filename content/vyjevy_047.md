---
title: Třicátý devátý výjev
contentType: prose
---

<section>

_(něžný)_

__bez tebe_ nehudební genitiv  
zneslovesní mi věty, syntax kornatí  
báseň? _some place where no one sees  
my fading sanity__

</section>

<section>

_jazykem stavím babylonskou věž  
zase ji zbořím bodným alexandrínem  
ach, jamby válečné, vy krásky voskové  
jak se s tou řečí láskyplně mlátíme_

</section>

<section>

__taste_ je imperativ, chuť i klávesa  
_klarinetem_ ten nejněžnější instrumentál  
bez tebe jsem jen bezpodmětná věta_

</section>

<section>

__Lucie_, vždyť ty jsi samý krásný vokál  
jazykem bych jen bohapustě tokal  
_v tobě_ je nejkrásnější lokál_

</section>
