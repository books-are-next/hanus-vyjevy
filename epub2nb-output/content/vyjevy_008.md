---
title: ''
contentType: prose
---

První výjev

(navazující)

> kdosi se překrvil a rozcákal se po zdech  
> jako když hodíš mísu s krví na zem  
> srdce jak dobré víno přešlo mrazem  
> stala se smrt, smrt rezavá jak povzdech

> a toho hnisu, Bože, všude tolik hnisu  
> tkáně se oddělily, viděli jsme kosti  
> v takovou chvíli ztratí smysl ostych  
> když nerozeznáš mozek od penisu

> a schválně jsem pak začal nahlas zpívat  
> falešně, ale nahlas, vlastně jsem to křičel  
> namísto dirigentské hůlky kyčel

> potom jsem ze střev složil nápis _Vivat!_  
> a lebku, která nepraskla, jsem rozbil  
> koroduj za nás, vyslyš naše hrozby
