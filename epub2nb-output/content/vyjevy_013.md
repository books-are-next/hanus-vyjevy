---
title: Šestý výjev
contentType: prose
---

_(urnamentální)_

_zde končí život, mezi hrušní  
a třetí ráno, mrtví půjdou  
vysoušet rosu, na zádušní  
se posvěcuje paměť, půdou_

_se plazí za měděným hadem  
kořeny smyslu, jehož listy  
se suší v urnách se lžikristy  
jdeme vpřed časem, jenže zadem_

__dnes už si ani nevzpomínám_…  
kráčíme k cíli, jenže jinam —  
čas rozhoduje o prostoru_

_a spasení se dopros tvorů  
vřeštících neúprosným durem  
_buď pozdraven, obsahu uren__
