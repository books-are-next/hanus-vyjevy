---
title: ''
contentType: prose
---

Sedmnáctý výjev

(noční)

> v zívání trhlin zdál se — kdo že?  
> stál by tu nebýt konců stání  
> otřel by křídla do rohože  
> políbil matku na sklo skrání

> pohyb? jsou sloupy vděčny větru?  
> prach oděru? chceš neznámým  
> pohybem nechat hořet větu  
> v syntaxi víry před chrámy?

> píšťalou dní tak oprýskaní  
> šeptáme nadhudební přání  
> být hmatem v prstech Boží dlaně

> být jícnem noci, spolykané  
> zíváním trhlin v píšťale  
> přes tvoje hrany, křišťále
