---
title: Dvacátý druhý výjev
contentType: poetry
---

<section>

_(andělský)_

koordináta — měsíc, prostor řeky —  
napjatá mezi uvozovky  
den, k selhání funkcí prostořeký  
jak ústa lovkyň

</section>

<section>

zavděčíš se mi krátkým spojem  
na plátna vcáklým paroxysmem  
a k ránu, to mě nejvíc dojme  
když proměním se v jízdné

</section>

<section>

bezstarostně si z mých žil utahuj  
Ondráši, smyčku kolem jícnu  
já se picnu

</section>

<section>

vidíš ty davy andělů tam u břehu?  
každý z nich má tvou podobiznu v dlaních  
a uvažuje skok: jsme odhodláni?

</section>
