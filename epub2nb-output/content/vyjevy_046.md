---
title: Třicátý osmý výjev
contentType: prose
---

<section>

_(vevázaný)_

_až zvolí k označení skrytá vlákna tkání  
sny, vevázány v nárok popřít činy  
na vůni čerstvé krve k textu nalákány  
na ložích relací ti usnou do příčiny_

</section>

<section>

_až svolí k usebrání noční tesknín  
sny, vevázány okem do krajiny týlní  
předstoupí s požadavkem po groteskním  
_Was hilfft die gantze Welt, Mensch!_ death can’t heal me_

</section>

<section>

_jsem cosi jako panenka v tvých očích  
jež vůní čerstvé krve přišla o čich  
na loži usebrání usnu ve tvých spáncích_

</section>

<section>

__překrásné pokoje si vystavíme_ v stancích  
anebo v sonetech, až svolí k označení  
ta vlákna skrytá v textu, který není_

</section>
